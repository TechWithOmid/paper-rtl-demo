---
title: "فینال جام جهانی فوتبال ۲۰۲۲"
date: 2022-12-28T01:35:14+03:30
draft: flase
categories:
  - "فوتبال"
tags:
  - "فوتبال"
---
{{<figure src="https://digitalhub.fifa.com/transform/108b5b99-6749-4420-a8a5-d3bd2e88aa4b/Argentina-v-Croatia-Semi-Final-FIFA-World-Cup-Qatar-2022?io=transform:fill,height:434,width:959&quality=75">}}

فینال جام جهانی فوتبال ۲۰۲۲، مسابقه پایانی جام جهانی ۲۰۲۲، بیست‌ودومین دورهٔ رقابت‌های جهانی فیفا بین تیم‌های ملی فوتبال مردان بود. این مسابقه در تاریخ ۱۸ دسامبر ۲۰۲۲ (۲۷ آذر ۱۴۰۱) که روز ملی قطر بود، در ورزشگاه ملی لوسیل واقع در شهر لوسیل قطر، بین تیم‌های ملی آرژانتین و فرانسه که قهرمان دورهٔ پیشین (جام جهانی ۲۰۱۸) و مدافع عنوان قهرمانی به شمار می‌رفت، برگزار شد. این رویداد با قضاوت شیمون مارسینیاک و در برابر ۸۸,۹۶۶ تماشاگر انجام شد.

پس از آنکه دو تیم در پایان ۹۰ دقیقه به تساوی ۲–۲ دست یافتند، در وقت‌های اضافی لیونل مسی گل دوم خود را به ثمر رساند و کیلیان امباپه نیز در دقایق پایانی وقت اضافه با ضربهٔ پنالتی هت‌تریک کرد تا دو تیم با نتیجهٔ نهایی ۳–۳ به سراغ ضربات پنالتی بروند. آرژانتین در پایان ضربات پنالتی، ۴–۲ فرانسه را شکست داد و برای آخرین بار از جام جهانی ۱۹۸۶، و در مجموع سومین بار قهرمان جام جهانی فوتبال شد. این رقابت مورد تحسین گسترده قرار گرفت و به عنوان بهترین فینال تاریخ جام‌های جهانی و یکی از بهترین رقابت‌های تمام ادوار فوتبال تلقی شد.

